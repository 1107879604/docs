=======================
Installazione pacchetti
=======================

NethServer subito dopo l’installazione è privo di funzioni specifiche.
La sua struttura modulare  permette una configurazione adatta alle
esigenze personali o della propria azienda, perciò a seconda dei servizi
che dovrà svolgere esso verrà configurato in maniera appropriata.

Per aggiungere funzioni a NethServer occorre installare i pacchetti che
ne caratterizzeranno il funzionamento (vedi Paragrafo Gestione
Pacchetti).

Per installare un pacchetto di  programmi entrare nella sezione
Configurazione → Gestione Pacchetti.

In questa sezione vi è la lista di tutti i pacchetti che si possono
installare sul server.

Per installare un pacchetto porre la spunta sulla voce corrispondente e
fare click sul pulsante avanti  in fondo alla pagina.

Insieme alla richiesta di conferma delle modifiche da apportare al
sistema, vengono suggeriti dei pacchetti aggiuntivi, che estendono e/o
completano le funzionalità dei pacchetti. In genere, è necessario
installare anche i pacchetti suggeriti per fruire appieno delle
funzionalità aggiuntive.

Per procedere fare click sul pulsante applica. Il sistema scaricherà e
installerà in modo automatico il/i pacchetto/i selezionato/i.

N.B.

Assicurarsi che il server possa uscire in internet in modo corretto
altrimenti il sistema ci riporta un messaggio di errore in cui segnala
l’impossibilità di scaricare il
pacchetto.

Al termine dell’ installazione verrà mostrato in alto un messaggio che
ci informa che l’operazione è stata completata correttamente.

N.B.

Se il pacchetto richiesto necessita per una corretta funzionalità di
altri programmi di NethServer, questi verranno installati in modo
automatico dal sistema. Ad esempio se si installa un pacchetto che ha
bisogno del modulo “utenti e gruppi”, questo verrà installato
automaticamente.

Gestione pacchetti
==================

Aggiunge e rimuove i gruppi di pacchetti del sistema abilitando o
disabilitando le funzionalità correlate.

Gruppi
------

Elenco delle funzionalità attivabili. Ognuna può richiedere
l'installazione di uno o più pacchetti RPM.

Le funzionalità spuntate sono già state installate sul sistema.

Per installare una delle funzionalità in elenco è sufficiente
selezionarla e fare click sul tasto applica.

Pacchetti RPM
-------------

Elenco dei pacchetti RPM installati sul sistema. Ove supportato è
possibile, cliccando sul nome del pacchetto, accedere alla pagina di
documentazione dello sviluppatore.

I pacchetti sono ordinati alfabeticamente e vengono indicati:

Nome
    Nome del pacchetto RPM.
Versione
    Versione del pacchetto installato.
Release
    Release del pacchetto installato.

